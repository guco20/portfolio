---
Title: Designprinciper
Description: Sida för redovisning av rapporten Designprinciper
---

Designprinciper för webbplatser
==========================

I denna rapport så har jag undersökt designprinciper för ett antal webbplatser och dokumenterat resultateten av min analys.

Urval
-----------------------

Jag valde att analysera personsidorna för tre personer: Författaren James Clear, komikern och podcasthosten Joe Rogan samt den Microsoft-associerade mjukvaruutvecklaren Steve Smith. Jag valde att analysera dessa personers sidor för att de samtliga är ledande personer inom sina respektive fält.

Metod
-----------------------

Under analysen så har jag använt mig av de olika resurser som rekommenderas på dbwebb, så som artikeln "Design elements and principles" på sidan canva.com.

Resultat
-----------------------

<b>JamesClear.com</b>

![jamesclear.com](%assets_url%/img/jamesclear.jpg){.image .center}

Syftet med webbplatsen är att marknadsföra författaren James Clears böcker, nyhetsbrev och speaking engagements samt tillhandahålla information om James Clear och vad han för tillfället arbetar på. Webbplatsens design är väldigt simpel och arbetar i första hand med färger och kontrast för att på så sätt framhäva textinnehållet.

Jag anser att den simpla designen i helhet gynnar webbplatsens syfte då den särskilt lyfter fram textinnehållet som det absolut mest centrala för sidan och innebär att texten visuellt sett blir mycket lättsmält.

De designprinciper som i huvudsak kännetecknar webbplatsen är färg, kontrast och typsnitt. Sidorna har en väldigt ljus, beige- eller vitaktig bakgrund som tillsammans med en nästan helsvart text skapar en för ögat väldigt behaglig kontrast. Typsnittet av typen seriff och dess designattribut så som line-height avger även ett intryck på webbplatsen som om man skulle läsa en bok.

Designprinciperna är de samma för sidorna på webbplatsen med undantaget för undersidorna för James Clears böcker. Dessa sidor är mer avancerade och använder sig även starkt av designprincipen komposition då sidorna inkluderar stora heltäckande bakgrundsbilder som en slags avbryt för sektioner på sidorna.


<b>Joe Rogan</b>

![joerogan.com](%assets_url%/img/joerogan.jpg){.image .center}

Webbplatsens syfte är att marknadsföra och informera kring komikern och podcasthosten Joe Rogans stand up comedy tours och hans podcast The Joe Rogan Experience. Designen för webbplatsen är simpel och bygger i första hand på färg, kontrast och komposition.

Jag anser att den simpla designen i det stora hela gynnar webbplatsens syfte då den innebär att antalet distraherande element på sidan hålls till ett minimum, vilket i sin tur framhäver textinnehållet på ett mer centralt sätt.

De designprinciper som kännetecknar designen på webbplatsen är färg, kontrast, komposition och typsnitt. Webbplatsen har en väldigt tydlig kontrast och färgpalett med en djupsvart bakgrund och vit text. Sidornas design använder sig även av komposition via bilder och bakgrundsbilder för att tydligt markera olika sektioner på sidorna. Designprinciperna är överensstämmande över webbplatsens samtliga sidor.


<b>Ardalis</b>

![ardalis.com](%assets_url%/img/ardalis.jpg){.image .center}

Syftet med webbplatsen är både att fungera som mjukvaruutvecklaren Steve Smiths blogg och som en samlingsplats med information om Steve Smiths onlinekurser och böcker. Webbplatsens design skulle kunna beskrivas som en väldigt klassisk design för en blogg med en tydlig main container, sidebar och navbar samt en konservativ vit-blå-svart färgpalett.

Då webbplatsen innehåller väldigt mycket material i form av längre blogginlägg så tror jag att sidans klassiska bloggstruktur passar mycket bra för sidans syfte. Några designprinciper som tydligt kännetecknar webbplatsens design är hierarkisk struktur, repetition och komposition. Varje sida på webbplatsen börjar med en komposition via hero-sektion med heltäckande bakgrundbilds. Blogginläggen på sidan är uppdelade hierarkiskt i card-format som sedan repeteras för samtliga inlägg på bloggen.

Designprinciperna är överensstämmande över webbplatsens samtliga sidor.

Analys
-----------------------

Två av de tre webbplatser som jag analyserade hade en mycket simpel design som i första hand byggde på designprinciperna färg och kontrast. De tredje webbplatsen hade däremot en mer klassisk design som byggde på designprinciper så som hierarki och repetition. 

Detta kan förklaras med att de två första webbplatserna i huvudsak hade syftet att informera kring ett fåtal produkter och evenemang. Dessa webbplatser fungerar då i första hand som en slags vägvisare till nämnda produkter och evenemang och använder sig av designprinciper med syftet att exempelvis väldigt tydligt lyfta fram ett antal rader text som innehåller datum och plats för ett evenemang. 

Den tredje webbplatsen innehåller däremot i sig en produkt i form längre blogginlägg som behandlar mjukvaruutveckling i olika former. Därför är det förståeligt att denna webbplats använder sig av designprinciper så som hierarki och repetition för att på ett optimalt sätt strukturera undersidor med texter i längre format.

En designprincip som återkommande användes i samtliga webbplatsers designval var komposition. Samtliga webbplatser använde sig av kompositionsprincipen via bakgrundsbilder för att tydligt markera sidornas sektioner.

Analys av egen webbplats
-----------------------

Webbplatsens design är i det stora hela stilren och simplistisk. Det finns en tydlig navbar samt en tydlig footer som utmärker sig med färger gentemot sidornas huvudcontainer. Färgerna kan i sig uppfattas som rätt så neutrala och ger ett intryck som är lättsmält och behagligt för ögat.

Jag anser att designen mycket väl gynnar webbplatsens syfte då den är visuellt behaglig samtidigt som den efterlever alla de krav som har kravställts i de uppgifter som vi utfört under kursens gång.

De designprinciper som kännetecknar webbplatsens design är i första hand färg via den färgpalett som vi tidigare utvecklat för kursen och som används väldigt tydligt i sidornas navbar och footer. Andra designprinciper som används i designen är exempelvis symmetri på Galleri-sidan där bilderna radas upp med tre lika stora bilder på varje rad. 

Vid mindre skärmar av mindre storlek så använder sig Galleri-sidan även av designprincipen riktning då bilderna i detta fall istället visas en och en i kolumn-riktning.

I och med min analys av min portfolio-sida så har jag dock inte kommit fram till några möjliga förbättringsåtgärder. Jag är fullt nöjd med den nuvarande designen och mitt fokus vid vidareutveckling av portfolio-sidan ligger alltid på att efterleva kraven i uppgifternas kravställning.


Referenser
-----------------------

jamesclear.com 

joerogan.com 

ardalis.com

https://www.canva.com/learn/design-elements-principles/ 



Övrigt
-----------------------

Analys skriven av G.C. (guco20)