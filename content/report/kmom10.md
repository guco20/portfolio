---
Title: Kmom10
Description: Sida för redovisning av Kmom10
Template: kmom
---

Kmom10
==========================

**Uppgift 1: Webbplats**

Av de tre alternativ som vi presenterades med så valde jag alternativ nummer ett, det vill säga skapa en webbplats för Ludviga Af Solstråles advokatfirma. Textmässigt och innehållsmässigt så hämtade jag inspiration från en amerikansk advokatfirma i Miami. Texten är för det mesta kopierad från nyss nämnda amerikanska firma medans bilderna är hämtade från de webbsidor med gratis bilder som föreslagits i guiderna på dbwebb.

Rent tekniskt så utgick jag från mitt portfolio-projekt och arbetade så klart först och främst med kravställningen i åtanke. Jag förändrade då mitt existerande tema från grunden och det ser väldigt annorlunda ut jämfört med temat i portfolio-projektet, inte minst är färgschemat totalt annorlunda då jag för denna webbplats valde att använda mig av ett monokromatiskt färgschema med basfärg i en blå färg.

Jag tycker denna del av projektet egentligen gick väldigt smidigt utan något att anmärka på. Den största utmaningen var kanske främst att hitta textmässigt passande innehåll eftersom det kravställts att lorem ipsum inte skulle användas.

**Uppgift 2: Tema**

Jag utgick som sagt från mitt existerande portfolio-projekt och de teman jag har där. Jag ändrade dock temat från grunden och utgick nu i stället från ett monokromatiskt färgschema med basfärg i en blå färg (#3768EB) för detta projekt. Som jag mer detaljerat beskrivit i min gömda temabeskrivande sida i webbprojektet så fanns det ett tydligt syfte med att använda mig av blåa färger då blått allmänt associeras med egenskaper så som pålitlighet, tillit, lugn, intelligens och säkerhet – med andra ord handlar det om egenskaper som en advokatfirma absolut skulle vilja associeras med.

Även vad gäller användandet av designprinciper i detta projekt så ville jag uppnå att användaren av webbplatsen skulle få konnotationer av ovan nämnda egenskaper. Därför använder sig webbplatsen i första hand av designprinciper så som (lugnande) färg, repetition, kontrast och symmetri. En möjlig klient som hittar advokatfirmans webbplats ska alltså först och främst få känslor av förtroende och tillit till advokatfirman. Klienten ska känna sig lugnad och att denne hittat rätt personer av driva dennes sak.

Rent tekniskt så valde jag att först och främst dela upp SASS-filerna i två moduler, en med variabler och en med själva definitionerna för CSS-klasserna. Eftersom projektet ändå är relativt litet så uppfattade jag denna lösning som adekvat och fullt hanterbar, men om projektet skulle varit större så skulle det så klart funnits anledning att fundera över ytterligare fördelning av SASS-koden i fler moduler.

**Uppgift 3: Responsivitet och tillgänglighet**

Responsivitet är verkligen ett intressant koncept inom webbutveckling då det finns så många olika valmöjligheter gällande breakpoints och hur elementens olika storlek, margins, paddings och ”sortering” (tänk typ flex-direction) ska hanteras. Tack vare CSS Grid och Flexbox är det dock väldigt smidigt att åstadkomma en vettig responsivitet relativt snabbt. Sedan är frågan hur mycket tid man har att spendera att reflektera över samt implementera elementens egenskaper vid olika breakpoints. 

I detta projekt så är jag generellt nöjd med den nivå av responsivitet som jag uppnått. Användarupplevelsen är utan tvivel väldigt behaglig och webbplatsen fungerar bra med olika skärmstorlekar. Samtidigt kan jag lätt tänka mig att professionella frontendutvecklare och UI-designers lätt fortfarande skulle kunna spendera mycket tid att justera saker som typsnittsstorlekar, margins och paddings i den webbplats som jag byggt.

Rent tekniskt så använder webbplatsen både sig av CSS Grid och Flexbox. Jag valde att använda mig av båda då jag allmänt föredrar Flexbox men erkänner att det är otroligt smidigt att fixa till just olika typer att gridstrukturer med CSS Grid. Exempelvis så valde jag att använda mig av CSS Grid för att presentera bilderna på firmans advokater. Flexbox använde jag mig av för hantera divvar med text eller en enstaka bilder. Jag använde så klart även av Cimage-modulen.

Tillgängligthetsbetyget i Lighthouse var 98% första gången jag testade det, vilket var väldigt bra. Jag behövde endast öka kontrasten mellan text och bakgrund i ett specifikt designelement för att uppnå 100%.

**Allmänt om projektet**

Jag tycker projektet var roligt att genomföra och ett väldigt passande slutprojekt för kursen. Svårighetsgraden var nog lagom, men för en perfektionist så finns det alltid saker att förbättra, snygga till och optimera och inte minst exempelvis då gällande responsivitet och storlekar på närmast ett oändligt antal element samt deras margins och paddings vid olika breakpoints.

Personligen så arbetar jag heltid i samband med mina heltidsstudier på BTH och har därför svårt att hitta den tid som jag egentligen skulle vilja dedikera till att genomföra ett projekt som detta. I det stora hela är jag dock väldigt nöjd med projektet med tanke på den limiterade tid som jag hade tillgänglig.
Den lättaste delen av projektet skulle jag säga var att skapa den generella uppbyggnaden och strukturen för projektet då vi kunde utgå från vårt portfolio-projekt i genomförandet av att detta projekt. Den svåraste delen var för min del helt enkelt att hitta den tidsmässiga omfattningen som krävdes för att genomföra slutprojektet.

**Kursen**

Kursen i sig var väldigt intressant och lärorik. Jag är tidigare helt obekant med olika typer av CMS-system så det var därför i synnerhet roligt att bekanta sig med Pico och därav få en generell uppfattning om hur CMS-system fungerar. 

Jag tycker materialet för kursen allmänt var väldigt bra och gav all information som behövdes för att genomföra uppgifterna. Med det sagt så uppfattade jag dock denna kurs som klart den tyngsta kursen hittills programmet, betydligt tyngre än exempelvis Algoritmer och datastrukturer I Python-kursen. 

Många av koncepten kring design och designprinciper känns extremt abstrakta och arbiträra, i alla fall för min egen del, och det känns då då betydligt enklare att arbeta med något mer konkret så som exempelvis implementera ett BST i Python. 

Kursen får en 6:a i betyg av mig, mest för att jag personligen uppfattar den som orättvist mycket tyngre än de andra 7.5HP-kurserna som vi hittills gått i programmet. Med det sagt så skulle jag dock absolut rekommendera denna kurs för dem som är intresserade att lära sig mer om design och designprinciper i allmänhet.

