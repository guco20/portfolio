---
Title: Kmom06
Description: Sida för redovisning av Kmom06
Template: kmom
---

Kmom06
==========================

Det kändes bra att tänka i termer av designelement och designprinciper och få en förståelse för dessa. Ifall man har arbetat med någon typ av webbsideutveckling sedan tidigare (vare sig det är på professionell- eller hobby-nivå) så har man säkerligen använt sig av dessa sedan tidigare men kanske inte gjort det på ett helt medvetet eller konkretiserande sätt.

Uppgiften “Utvärdera designprinciper som webbplatser använder sig av” var väldigt intressant i sig och gav en bra förståelse för den vetenskap som existerar kring webbutveckling ur ett rent designmässigt perspektiv. Vad jag tar med mig från den uppgiften blir ett mer medvetet och konkretiserande tankesätt kring webbplatsers design, och det i synnerhet då jag själv kommer arbeta med webbutveckling i någon form.

Vad gäller uppdateringar till min egen portfolio-sida så valde jag att inte utföra några uppdateringar förutom de som krävdes för att uppnå 100 i accessibility i uppgiften “Tillgänglighet med Google Lighthouse”. Jag är fullt nöjd med den existerande designen på webbplatsen och har under dess utveckling haft ett fokus på att sidan och dess design ska leva upp till de krav som har specificerats i uppgifterna som vi arbetat med under kursens gång.

Jag tror konceptet ”the final touch” är något som blir svårapplicerat i utvecklingssammanhang. Det finns alltid någon form av möjlighet till förbättring, även om denna förbättring i det stora hela är väldigt marginell och inte värd det arbete man lägger ner på det. Det är även därför man i professionell utveckling följer en kravspecifikation, så i den verkliga världen ute på arbetsplatser så blir ”the final touch” när man utför den sista delen av arbetet för att uppfylla kravspecifikationen.

Mitt TIL för det kursmoment blir vilket intressant verktyg Google Lighthouse är att arbeta med.
