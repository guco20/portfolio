---
Title: Kmom04
Description: Sida för redovisning av Kmom04
Template: kmom
---

Kmom04
==========================

Jag uppfattade skrivuppgiften som allmänt ganska klurig då ingen av de webbplatser som jag valde att analysera använda sig av något regelrätt färgschema efter de teoretiska modeller som vi gått igenom under kursen. Å andra sidan så tyckte jag dock att skrivuppgiften utgjorde väldigt bra träning inför framtida rapportskrivande.

Vad gäller färgscheman så valde jag två olika: ett komplementärt till mitt ljusa tema med basfärgen #ececec och ett triadiskt till mitt mörka tema med basfärgen #212121. För att skapa dessa färgscheman så använde jag mig av Adobe Color och fick då fem färger per färgschema att arbeta med. 

Jag försökte att använda mig av samtliga färger under uppgiften och lyckades här ganska bra ändå. I synnerhet så var det dock enklare att använda sig av samtliga färger i färgschemat för det mörka temat då jag strävade efter att behålla en väldigt ljus och vitaktig feel i mitt ljusa tema och använde mig inte av alla färger lika generöst där. Jag valde faktiskt att inte direkt jobba med någon specifik accentfärg.

Vad gäller det ljusa temat så gjorde jag ett antal förändringar i mitt tidigare tema för att matcha det nya färgschemat. Jag valde att lösa uppgiften med det mörka temat genom att göra en kopia på det ljusa temat. 

Mitt TIL för detta kursmoment är väldigt omfattande då jag tidigare inte jobbat med färger från någon djupare teoretisk grund. Tidigare så har jag bara tagit de färger som jag tycker är fina, matchar projektets profil samt fungerar bra ihop. Men det var väldigt intressant att fördjupa sig i denna vetenskap och det är något som jag kommer beakta i framtida projekt.
